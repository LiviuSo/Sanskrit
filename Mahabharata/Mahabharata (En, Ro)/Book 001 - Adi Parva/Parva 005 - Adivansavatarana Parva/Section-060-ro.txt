SECTIUNEA 60

'Sauti a spus: 'Auzind că Janamejaya a fost instalat în sacrificiul șarpelui, învățatul Rishi Krishna-Dwaipayana a mers acolo cu această ocazie. El, bunicul Pandavilor, s-a născut pe o insulă a râului Yamuna, din fecioara Kali şi fiul lui Sakti, Parasara. El și-a dezvoltat corpul prin voința sa imediat ce s-a născut și a învățat Vede-le cu ramurile lor și toate istoriile. El a obținut cu ușurință ceea ce nimeni nu putea obține prin asceză, prin studiul Vede-lor, prin jurăminte, prin post, prin procreere și prin sacrificiu. El, cunoscătorul de frunte al Vede-lor, a împărțit Vede-le în patru părți. Brahmana Rishi avea cunoștință despre Brahma suprem, cunoștea trecutul prin intuiție, era sfânt și venera adevărul. Cu fapte sfinte și mare faimă, el l-a născut pe Pandu și pe Dhritarashtra și pe Vidura pentru a continua linia lui Santanu.

"Și Rishi-ul cu suflet înalt, împreună cu discipolii săi care cunoșteau Vede-le și ramurile acestora, au intrat în pavilionul sacrificial al regelui-înțelept, Janamejaya. Și a văzut că regele Janamejaya era așezat în regiunea sacrificială ca zeul Indra, înconjurat de numeroși Sadasya, de regi ai diferitelor țări ai căror bucle încununate trecuserǎ prin baia sacră, și de competenți Ritwik-i ca Brahma însuși. Și cel mai de seamă din rasa Bharata, regele-înțelept Janamejaya, văzând pe Rishi venit, a avansat rapid cu suita și rudele sale, cu mare bucurie. Și regele, cu aprobarea Sadasya-ului său, i-a oferit lui Rishi un scaun de aur cum Indra i-a oferit lui Vrihaspati. Și Rishi-ul, capabil să acorde binecuvântări și adorat de însuși Rishi-i celestiali, odatǎ așezat, a fost venerat de regele regilor conform riturilor scripturilor. Și regele i-a oferit atunci lui - bunicul său, Krishna - care le merita pe deplin, apă pentru a-și spăla picioarele și gura, și Arghya, și bovine. Și acceptând aceste ofrande din partea lui Janamejaya Pandava și ordonând ca bovinele să nu fie ucise, Vyasa a devenit foarte mulțumit. Și regele, după acele adorări, s-a înclinat în fața străbunicului său, și așezându-se cu bucurie l-a întrebat despre bunăstarea lui. Și ilustrul Rishi de asemenea, aruncându-și ochii asupra lui și întrebându-l despre bunăstarea lui, i-a venerat pe Sadasya-şi, după ce fusese el însuşi adorat de toți. Și după toate acestea, Janamejaya cu toți Sadasya-şii săi, l-a întrebat pe acel Brahmana de frunte, cu palmele unite, după cum urmează:"

'O Brahmana, tu ai văzut cu proprii ochi acțiunile Kuru-şilor și ale Pandavilor. Sunt dornic să te aud recitând istoria lor. Care a fost cauza dezbinării dintre ei, care a dat naştere atâtor fapte extraordinare? De ce, de asemenea, a avut loc acea mare bătălie, care a cauzat moartea a nenumărate creaturi printre care toți bunicii mei - al căror simț al discernǎmântului a fost întunecat de soartă? O, excelent Brahmana, spune-mi toate acestea în detaliu așa cum s-a întâmplat totul.'

"Auzind aceste cuvinte ale lui Janamejaya, Krishna-Dwaipayana şi-a îndemnat discipolul numit Vaisampayana, așezat alături de el, spunând, 'Discordia care a avut loc între Kuru-și și Pandav-i în trecut - povestește tot regelui exact așa cum ai auzit de la mine.'"

"Atunci acel fericit Brahmana, la comanda preceptorului său, a recitat întreaga istorie regelui, Sadasyas-ului și tuturor conducătorilor adunați acolo. Și le-a spus tuturor despre ostilitatea și dispariția totală a Kuru-şilor și a Pandav-ilor."