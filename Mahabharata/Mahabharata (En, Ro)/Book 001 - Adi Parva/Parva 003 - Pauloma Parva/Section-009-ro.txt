SECTIUNEA 9

"Sauti a spus, 'In timp ce acei bramani iluştri stăteau în jurul corpului neînsuflețit al lui Pramadvara, Ruru, profund afectat, s-a retras într-o pădure adâncă și a plâns tare. Copleșit de durere el s-a complǎcut în multă lamentare jalnică. Și, amintindu-și de iubita sa Pramadvara, și-a exprimat durerea în cuvintele următoare, 'Ah! Delicata și frumoasa care mărește aflicțiunea mea stă pe pământul gol. Ce poate fi mai deplorabil pentru noi, prietenii ei? Dacă am fost caritabil, dacă am făcut acte de penitență, dacă mi-am respectat vreodată superiorii, să se permită ca meritul acestor acțiuni să o readucă la viață pe a mea iubită! Dacă de la nașterea mea mi-am controlat pasiunile, am respectat jurămintele mele, să se permită frumoasei Pramadvara să se ridice de pe pământ."

"Și în timp ce Ruru se lăsa pradă lamentărilor pentru pierderea miresei sale, un mesager din cer a venit la el în pădure și i-a vorbit astfel, 'Cuvintele pe care le rostești, O, Ruru, în durerea ta sunt cu siguranță fără efect. Căci, O, om pios, unul din această lume al cărui timp a trecut, nu poate reveni la viață. Această sărmana fată a unui Gandharva și Apsara și-a terminat zilele! Prin urmare, O, copile, nu ar trebui să îți încredințezi inima durerii. Marele zei, totuși, au pregătit dinainte un mijloc de a o aduce pe ea înapoi la viață. Și dacă ești de acord cu acesta, s-ar putea să îți primești înapoi Pramadvara ta.'"

"Și Ruru a răspuns: O, trimise al cerului! Care este porunca pe care zeii au hotărât-o. Spune-mi totul pentru a mă conforma (după ce o aud). Îți revine să mă eliberezi de durere!' Și trimisul ceresc i-a spus lui Ruru: 'Renunță la jumătate din propria ta viață pentru mireasa ta, iar apoi, oh Ruru din rasa lui Bhrigu, Pramadvara ta se va ridica de pe pământ.' 'O, cel mai bun dintre trimișii cerești, ofer cu cea mai mare plăcere jumătate din propria mea viață în favoarea miresei mele. Atunci să se ridice din nou iubita mea în rochia și forma ei adorabile."

"Sauti a spus: 'Atunci regele Gandharva-lor (tatăl lui Pramadvara) și mesagerul ceresc, amândoi cu calități excelente, s-au dus la zeul Dharma (judecătorul morților) și i-au adresat cuvintele: 'Dacă este dorința ta, O Dharmaraja, lasă pe plăcuta Pramadvara, logodnica lui Ruru, acum moartă, să se ridice cu o jumătate din viața lui Ruru.' Iar Dharmaraja a răspuns: 'O, mesageri al zeilor, dacă este dorința voastrǎ, atunci Pramadvara, logodnica lui Ruru, să se ridice din morți înzestrată cu o jumătate din viața lui Ruru.'"

"Sauti a continuat, 'Și când Dharmaraja a spus așa, acea fecioară cu un ten superior, Pramadvara, înjestratǎ cu o jumătate din viața lui Ruru, s-a ridicat ca din somn. Acest dar din partea lui Ruru, o jumătate din propria lui durată de viață pentru a-și reînvia mireasa, a dus în cele din urmă, așa cum se va vedea, la o scurtare a vieții lui Ruru."

"Și într-o zi favorabilă, tații lor i-au căsătorit cu plăcere, respectând toate riturile. Și cuplul și-a petrecut zilele, fiind devotați unul altuia. Și Ruru, obținând o asemenea soție, greu de găsit, frumoasă și strălucitoare ca filamentele unui lotus, a făcut un jurământ pentru distrugerea rasei de serpi. Și ori de câte ori vedea un șarpe, se umplea de mânie și îl ucidea întotdeauna cu o armă."

"Intr-o zi, O Brahmana, Ruru a intrat într-o pădure vastă. Și acolo a văzut un șarpe bǎtrân al speciei Dundubha întins pe pământ. Și Ruru, în mânia lui, a ridicat bastonul său, asemănător cu bastonul Morții, cu scopul de a-l ucide. Atunci, Dundubha, adresându-se lui Ruru, a spus, 'Nu ți-am făcut niciun rău, O Brahmana! Atunci de ce vrei să mă ucizi în mânie?'"

Se încheie astfel a noua secțiune a Pauloma Parva din Adi Parva a binecuvântatului Mahabharata.