SECTIUNEA 32

"Sauti a spus, 'O, cel mai de seamă dintre Brahmani, Garuda, regele păsărilor, a ajuns curând la acei înțelepți - zeii pregătiți pentru luptă în acest fel. Și zeii, văzându-l cu o forță excesivă, au început să se cutremure de frică și să se lovească unul pe altul cu toate armele lor. Și printre cei care păzeau Soma era Brahmana (arhitectul ceresc), de o putere nemăsurată, strălucitor ca focul electric și de o mare energie. Și după o confruntare teribilă care a durat doar o clipă, dirijatǎ de stăpânul păsărilor cu ghearele, ciocul și aripile sale, el zăcea ca mort pe câmpuri. Și cutreirǎtorul cerurilor, întunecând lumea cu praful ridicat de uraganul aripilor sale, i-a copleșit pe cei cerești cu acesta. Zeii, copleșiți de praf, au leșinat. Și nemuritorii care păzeau amrita, orbiți de acel praf, nu mai puteau vedea pe Garuda. Întocmai așa a agitat Garuda regiunea cerurilor. Și chiar așa i-a zdrobit pe zei prin rănile provocate de aripile și ciocul său."

"Apoi zeul cu o mie de ochi a poruncit lui Vayu (zeul vântului), spunând: 'Împrăștie repede acest nor de praf. O, Maruta, aceasta este cu adevărat sarcina ta. Atunci puternicul Vayu a împrăștiat repede praful. Și când întunericul a dispărut, cereştri au atacat pe Garuda. Și cum el, cu mare putere, a fost atacat de zei, a început să răcnească tare, ca norul mare care apare pe cer la sfârșitul lui Yuga, înspăimântând fiecare creatură. Și acel rege al păsărilor, de mare energie, acel ucigaș de eroi ostili, s-a ridicat atunci pe aripile sale. Toți cei înțelepți (cereştrii) cu Indra printre ei, înarmați cu săbii cu două tăișuri, ciomage de fier cu țepi ascuțiți, lănci ascuțite, măciuci, săgeți strălucitoare și multe discuri în forma soarelui, l-au văzut deasupra capului. Și regele păsărilor i-a atacat pe toți cu ploi de diverse arme și s-a luptat extrem de tare fără să ezite nicio clipă. Și fiul lui Vinata, de mare putere, strălucind pe cer, a atacat zeii pe toate părțile cu aripile și pieptul său. Și sângele a început să curgă abundent din corpurile zeilor sfâșiați de ghearele și ciocul lui Garuda. Învinşi de domnul păsărilor, cei numiți Sadhya împreunǎ cu cei din populația Gandharva au fugit spre est, cei numiți Vasu cu cei din populația Rudra spre sud, cei numiți Aditya spre vest și gemenii Aswini spre nord. Înzestrați cu mare energie, s-au retras luptându-se, uitându-se în fiecare moment la dușmanul lor.

"Și Garuda a avut confruntǎri cu cei din populația Yaksha, Aswakranda de mare curaj, Rainuka, îndrăznețul Krathanaka, Tapana, Uluka, Swasanaka, Nimesha, Praruja și Pulina. Și fiul lui Vinata i-a sfâșiat cu aripile, ghearele și ciocul său, ca Siva însuși, acel pedepsitor al dușmanilor, și deținătorul Pinaka atunci când e cuprins de furie la sfârșitul Yuga. Și acei Yakshas de mare putere și curaj, sfâșiați peste tot de acel călător al cerurilor, arătau ca mase de nori negri care scurg ploi groase de sânge."

"Și Garuda, luându-le viața, a mers apoi acolo unde se afla amrita. Și a văzut că era înconjurată din toate părțile de foc. Și flăcările teribile ale acelui foc acopereau întregul cer. Și, mișcate de vânturi violente, păreau că vor să ardă chiar Soarele. Ilustrul Garuda şi-a pus (assumed) atunci de nouăzeci de ori câte nouăzeci de guri și, bând rapid apele multor râuri cu acele guri și întorcându-se cu mare viteză, acel pedepsitor al dușmanilor cu aripi ca şi vehicul al său, a stins acel foc cu acea apă. Și stingând acel foc, a luat o formă foarte mică, dorind să intre în locul unde se afla Soma."

Astfel se încheie a treizeci și doua secțiune din Astika Parva a Adi Parva.